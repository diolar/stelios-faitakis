---
templateKey: blog-post
title: Ατομική έκθεση στο Παρίσι, Γκαλερί Rabouan Moussion Νοέμβριος 2018 -
  Φεβρουάριος 2019
date: 2020-10-04T11:03:33.688Z
description: Με πολλή χαρά παρουσιάζω την πρώτη μου ατομική έκθεση στο Παρίσι,
  με τίτλο «Επιστημονικό Δόγμα» (“Scientific Dogma”) στη γκαλερί Rabouan
  Moussion.
featuredimage: /img/placeholder.jpg
---
Με πολλή χαρά παρουσιάζω την πρώτη μου ατομική έκθεση στο Παρίσι, με τίτλο «Επιστημονικό Δόγμα» (“Scientific Dogma”) στη γκαλερί Rabouan Moussion. Ένα μεγάλης κλίμακας έργο της έκθεσης είχε παρουσιαστεί στη Μπιενάλε της Ρίγα, RIBOCA 1, στη Λετονία, όπου και εκεί σχολίαζα τον έντονο επιστημονικό δογματισμό που επικρατεί στις προηγμένες Δυτικές κοινωνίες. Βρίσκω ενδιαφέρουσα την προσήλωση που υπάρχει στην επιστημονική γνώση, με τον χαρακτήρα που έχει σήμερα, διότι θεωρούμε ότι είναι η μόνη πηγή «αλήθειας» απ’ όπου μπορούμε να προσδιορίσουμε και να κατανοήσουμε τη φύση μας. Η έκθεση «Επιστημονικό Δόγμα» περιλαμβάνει, εκτός από το μεγάλο κομμάτι που αναφέρθηκε, μια σειρά έργων διαφόρων μεγεθών, κυρίως φτιαγμένα σε ξύλο (με εξαίρεση ένα μεγάλο κομμάτι που είναι ζωγραφισμένο σε καμβά). Υπάρχει άλλο ένα μεγάλο έργο που δεν κρέμεται στον τοίχο, αλλά είναι φτιαγμένο σε μια ξύλινη κατασκευή, η οποία στέκει στο έδαφος.